# Internacionalizácia - i18n

Internacionálna aplikácia je taká aplikácia, ktorá vie prispôsobiť jazyk svojho
rozhrania podľa materinského jazyka používateľa. Tento projekt na preklad využíva **gettext**
zo štandardnej knižnice pythonu a [pybabel](http://babel.pocoo.org/en/latest/).

## Začíname

Na preklad nepotrebujeme nainštalovať žiadne závislosti. Knižnica **gettext** je v 
štandardnej knižnici a
[pybabel](http://babel.pocoo.org/en/latest/) je závislosť 
[sphinxu](http://www.sphinx-doc.org/en/master/), ktorý už máme nainštalovaný.

### Generovanie šablóny pre preklad

Šablónu pre preklad vygenerujeme pomocou príkzu `make i18n_extract`. Príkaz vytvorí súbor
src/translations/messages.pot, ktorý ďalej neupravujeme.

### Vytvorenie prekladu zo šablóny

Aby sme mohli vytvoriť preklad, **ktorý ešte neexistuje**, použijeme príkaz 
`make LANG=kod_krajiny i18n_init`, kde *LANG* je v tvare jazyk_krajina.
Jazyk tvorí **dva malé písmena** podľa *ISO 639* a krajina tvorí **dva veľke písmená** podľa *ISO 3166*. 
 
Napríklad pre Slovensko by sme použili kód *sk_SK*.

### Aktualizovanie prekladu pri zmene šablóny

Ku zmene šablóny dochádza, keď pridáme do zdrojového kódu nový prekladový string, ktorý sa zapisuje v pythone
následovne:

`_("Hello")`

`make i18n_extract` by v tomto prípade pridal do šáblony nový preklad *Hello*, ktorý musíme definovať. Keby sme opäť
použili `make LANG=kod_krajiny i18n_init`, **zmazali by sme** si naše pôvodne preklady, čo nechceme. Aby sme zamedzili 
zmazaniu už existujúcich prekladov použijeme `make LANG=kod_krajiny i18n_update`.

### Nasadenie prekladov do programu

Nakoniec sme došli ku najjednoduchšej časti prekladu aplikácie. Aby sa náš preklad používal v aplikácii, stačí
skompilovať všetky preklady pomocou príkazu `make i18n_compile`.

## Pridávanie nových prekladových reťazcov v zdrojových súboroch

Vytváranie nových prekladateľných reťazcov je pomerne jednoduché. *gettext* globálne zaregistroval funkciu `_()`
, ktorá preloží reťazec vo vnútri.

### Príklad č. 1

Povedzme, že chceme spraviť program, ktorý privíta užívateľa v jeho rodnom jazyku. Kód v pythone bude vyzerať
následovne:

`print(_("Hello"))`

Po prevedení inštrukcií, ktoré boli uvedené vyššie, ako sú 
[vygenerovanie všeobecnej šablóny](#generovanie-sablony-pre-preklad),
[vygenerovanie konkrétneho prekladu pre jazyk](#vytvorenie-prekladu-zo-sablony) a
[kompilácia](#nasadenie-prekladov-do-programu),
 by náš program bol schopný uvítat používateľa v jazykoch, ktoré sme sami preložili.

### Príklad č. 2

Príklad č. 2 naväzuje na [predchádajúci príklad](#priklad-c-1), ale tentokrát privítame užívate a vypíšeme jeho meno.

`print(_(f"Hello {name}"))`

Bohužiaľ tento spôsob prekladania **nefunguje**, a preto musíme použiť staršiu formu formátovanie

`print(_("Hello %s") % name)`
